## Metaeducation Global Initiative

Земля, 2021 рік, не існує жодної системи освіти, острівці просвіти тримаються
довкола поодиноких педагогів-ентузіастів, у той час, коли доступність знань
сягнула свого максимуму за всю історію людства.

Традиційні школи та ВНЗ - це карго-культ та імітація освіти, прихована за
формальними процедурами та існуюча лиш за інерцією (крім рідких несистемних
винятків). В таких умовах, ми, професіонали різних напрямків, які самотужки
вміють та можуть відтворювати мислення, культуру, мистецтво, науку та
технології, беремо на себе відповідальність за підготовку майбутніх поколінь, не
тільки своїх дітей, з котрих ми, звісно, почнемо, але і всіх охочих приєднатися
до руху Метаосвіти (Metaeducation Global Initiative).

Ми поєднуємо навчання та працю в один процес, різні покоління в один колектив,
ставимо колективу цікаве й амбіційне завдання та ведемо шляхом вирішення
інженерних питань так, щоби в процесі люди самі робили живі теоретичні
узагальнення прив'язані до практики та особистого досвіду мислення. Таку теорію
не забути і вона не буде зайвою. Але починати потрібно з прикладів мислення
старших товаришів, спостерігати за їх успіхами і надихатися їх результатами,
щоби, спершу, виникло бажання допомогти, а потім і принести користь загальній
справі, показати свої здібності.

Мета - тому що ми самі будемо навчатися, і будемо навчати тих, хто навчає.
Грецьке слово «τέχνη» [tékhnē] зараз може сприйматися як однокорінне з
технікою чи технологією, проте, його значення - мистецтво. Ми вважаємо, що
науково-технічні та гуманітарні знання повинні бути нерозривно зв'язані і не
можуть бути добре засвоєні роздільно. Ми не розділяємо теорію і практику,
тренування і застосування, учня і вчителя, весь процес побудований на
справжньому корисному проекті, у якому беруть участь люди будь-якого віку та
спеціальності. На навчальних прикладах можна навчити вирішувати тільки навчальні
задачі, а ми хочемо максимально відійти від штучних умов і вчитися через
здобування досвіду та спостеріганням за здобуванням досвіду. Ми не спрощуємо
і не спотворюємо знання, роблячи їх зрозумілими для початківців, ми пам'ятаємо,
що вчитися заново складніше, аніж одразу засвоювати передові знання і практику.
Ніяких сюсюкань, відразу вкидання у найскладніше завдання, у якому всі знайдуть
свою роль, хтось почне його вирішувати, а хтось спостерігати за рішенням.
Глибина осмислення і розкладання по поличках можуть бути відкладені, але не може
бути відкладена реальність та важкість справжнього завдання.

Наші основи це пристрасть до своєї професії, жага знань та любов до прояву
людського таланту. Ми формуємо розподілену систему в різних країнах, яка працює
за загальними принципами та обмінюється підготовленими матеріалами. Учні
будь-якого віку та їх батьки можуть об'єднатися в будь-якому місці та запустити
свою секцію Метаосвіти.

Ми припускаємо, що батьки будуть самі приймати активну участь у навчанні дітей,
але й запросять спеціалістів. Ми відмовляємося від застарілих понять освіти,
таких як клас та група, рік навчання, півріччя, семестр та четверть, сесія,
предмет, курс і кредит. Освіта повинна бути постійною та безшовною, від
народження до смерті, без формального поділу на дошкільну, шкільну, вищу та
післядипломну. Кожен рухається своєю швидкістю, разом із викладачем обирає
тільки те, що його цікавить та формує карту і детальний план засвоєних і
запланованих знань, де фіксується кожна тема самостійно і присутня оцінка зі
сторони. Наприклад, в цій карті можуть бути як "Арифметичне ділення", так і
"Кольоровий круг", "ПІД-регулятор", "Переписка царів стародавнього світу",
"Лямбда-куб", "Запрошення на страту", "Винесення інваріанта циклу" і т.д. Теми,
звісно ж, будуються в систему, вони утворюють дерево з перехресними посиланнями
(по суті граф зв'язків), по якому учень може прокладати маршрут, формуючи
унікальну професію. Підказки по направленню можуть бути запропоновані
викладачами, алгоритмами і моделями машинного навчання, які ми розробимо. Рівень
розуміння кожної теми може мати градації від "ознайомився" до "навчив іншого"
і навіть "зробив науковий внесок".

Довіра до цієї системи буде формуватися із професійної довіри до викладачів, які
розробляють програму і проводять лекції та семінари, із довіри до батьків, які
організовують щоденне обговорення, практику і сумісні проекти, із довіри до
професіоналів у різних областях, котрих ми будемо регулярно запрошувати, щоб
вони розповіли про свою роботу, для чого їх робота потрібна і чому може бути
цікавою іншим. Спостерігання за професіоналами, захопленими своєю справою та
поступове залучення до продуктивної праці - основа нашого підходу, яка дає і
мотивацію, і цікавий процес, і корисний результат.

Економічна модель Метаосвіти: прибуток в навчанні не передбачений, вся оплата
витрачається на час наставництва, господарські витрати і необхідні матеріали.
Методичні рекомендації, відео-лекції і тексти готуються і розміщуються
безкоштовно всіма, хто бажає, у відкритому доступі з обов'язковим обговоренням
у професійному середовищі. Авторські права на всі матеріали регулюються вільними
ліцензіями Creative Commons і MIT.

Частиною практики буде збір та упорядкування інформації по проекту. Наразі,
тисячі джерел літератури стали доступні нам в електронному вигляді, лекції в
аудіо та відео форматах зі всіх країн та на всіх мовах, оцифровані скарби
різних культур та цивілізацій, але вони викликають інтерес лиш у небагатьох.
Комунікаційні та мультимедійні можливості в будь-якому телефоні, котрі вже
потужніші за обчислювальні машини недавнього минулого, хмарні технології та
нейромережі використовуються не для доступу до знань і не для створення нових,
а для безцільного марнотратства часу і втечі від гнітючого почуття безглуздості
існування. Одним із проектів в навчальних центрах Метархії буде створення
інформаційних систем для самого навчального процесу, а також для автоматизації
обробки інформації в сфері медицини, промисловості, транспорту, комунікації та
інших сферах. Список проектів:
[me-gi/Projects](https://github.com/me-gi/Projects)

Ми не виключаємо із навчання помилки та тупикові гілки знань, адже забуті
помилки швидко повторюються. Знання живе не в буквах, а в постійному
переосмисленні і відтворенні, а закарбовані слова втрачають або змінюють сенс.

Ми не орієнтуємося на ринкову цінність отриманих знань чи на перспективи вступу
до ВНЗ, не прагнемо підготувати вас до співбесіди на високооплачувану посаду,
а керуємося користю, яку зможуть принести наші учні своїм близьким, спільноті та
всьому людству. Разом із вами ми створимо новий тип промисловості і нову
економіку, основану на знаннях і суспільній користі, а не на доданій вартості.
Сучасна освіта - це фальсифікація людини і відтворення бюрократичних церемоній,
переписування конспектів, зазубрювання без розуміння, тестування, яке визначає
лиш здібність до проходження тестування - ось, що нам пропонують національні
держави. Сучасні роботодавці - більшість компаній, які пропонують такі
спокусливі для початківців умови - це місця добровільного відчуження результатів
вашої праці і повної особистісної деградації. Ви можете відчути це на власному
прикладі, але ліпше не втрачати роки свого життя і організовувати суспільні
підприємства разом з іншими учнями, це буде і вигідніше, і цікавіше, але
вимагає високої відповідальності та залучення в загальний результат. Ви
обираєте, чи бути вам гвинтиком в механізмі ринку, чи рівним партнером в
колективі однодумців.

Контакти спільноти: [Docs/Contacts.md](Contacts.md)
